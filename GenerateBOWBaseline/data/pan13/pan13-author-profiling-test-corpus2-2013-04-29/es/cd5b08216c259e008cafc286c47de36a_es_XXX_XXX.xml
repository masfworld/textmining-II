<author lang="es" gender="XXX" age_group="XXX">	<conversations count="1">		<conversation id="3f617f80036e5fbb7b932384e123194b">			El Govern elabora un avantprojecte per regular els 'after hours' i l'actuació contra les festes 'rave' 
&lt;br /&gt;&lt;br /&gt;El Departament d'Interior de la Generalitat ha elaborat un avantprojecte de llei de l'espectacle que per primera vegada regula els after hours, facilita l'actuació policial davant les denominades festes rave i endureix les sancions als locals per infraccions de soroll excessiu. 
&lt;br /&gt;&lt;br /&gt;Aquest avantprojecte, que podria ser aprovat pel Consell Executiu abans de dos mesos per iniciar la tramitació parlamentària, preveu cedir totes les competències de control, inspecció i sanció als ajuntaments que les vulguin exercir. 
&lt;br /&gt;&lt;br /&gt;El conseller d'Interior, Joan Saura, que avui ha presentat aquest avantprojecte amb la directora general de Jocs i Espectacles, Mercè Claramunt, ha destacat que l'objectiu de la llei és conciliar els drets de les persones que es volen divertir i els de les que volen descansar. 
&lt;br /&gt;&lt;br /&gt;Els 'afters' necessitaran l'autorització de la Generalitat 
&lt;br /&gt;&lt;br /&gt;Pel que fa als after hours, que són establiments alegals, ja que generalment funcionen amb llicència de bar però presten un altre servei, el projecte preveu regular-los com a &quot;establiments de règim especial&quot; pel seu horari o altres condicions generals. 
&lt;br /&gt;&lt;br /&gt;Per poder funcionar, els after hours hauran d'aconseguir l'autorització de la Generalitat, la prèvia conformitat de l'ajuntament afectat, així com complir amb els requisits fixats en un reglament que encara s'ha d'elaborar. 
&lt;br /&gt;&lt;br /&gt;Els Mossos podran requisar equips de música en les 'raves' 
&lt;br /&gt;&lt;br /&gt;Un altre dels punts més innovadors del projecte fa referència a les denominades festes rave, que són les que es convoquen a través d'internet o de missatges de telèfons mòbils i reuneixen centenars de persones en un descampat o un local sense llicència. 
&lt;br /&gt;&lt;br /&gt;En aquests casos, l'avantprojecte possibilita per primera vegada l'actuació urgent dels Mossos d'Esquadra per poder decomissar els aparells musicals en el cas que les festes &quot;presentin el risc immediat d'afectar de forma greu la seguretat de les persones, els béns o la convivència ciutadana&quot;. 
&lt;br /&gt;&lt;br /&gt;&lt;a href="http://es.pan.netcom/go/out/url=http%3A%2F%2Fwww.elperiodico.cat%2Fdefault.asp%3Fidpublicacio_PK%3D46%26amp%3Bidioma%3DCAT%26amp%3Bidnoticia_PK%3D393650%26amp%3Bidseccio_PK%3D1021"target="_blank" rel="nofollow"&gt;http://www.elperiodico.cat/default.asp?idpublicacio_PK=46&amp;idioma=CAT&amp;idnoticia_PK=393650&amp;idseccio_PK=1021&lt;/a&gt;		</conversation>	</conversations></author>